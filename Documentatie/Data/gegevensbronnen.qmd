# Gegevensbronnen

Hier beschrijven we welke data wordt gebruikt bij het uitvoeren van een analyse met de Blokkendoos. Waar mogelijk geven we ook een handreiking om de betreffende data te kunnen vergaren. Ook bespreken we uitgebreid hoe deze data wordt gecombineerd met andere data om te komen tot kaarten en kentallen.

### Hoogtedata Nederland

::: {.grid}

::: {.g-col-6}
Hoogterasters vormen een van de voornaamste gegevensbronnen voor de Blokkendoos. Echter omdat de strooomgebieden grensoverschrijdend zijn gebruiken we het Nederlandse AHN alleen daar waar een hoge resolutie gevraagd wordt. Zo maken we voor de stroomgebiedsbepaling gebruik van een grensoverschrijdend raster. 

Doel
:   Bepalen van de hellingshoek van het maaiveld

Verkrijgen
:   Via PDOK kan hoogtedata voor Nederland worden verkregen. Voor het GIS-programma QGis is een uitstekende plugin beschikbaar waarmee datasets van PDOK kunnen worden opgehaald. Wij kiezen voor het DTM (Digital Terrain Model) met 50 cm resolutie. Uit deze dataset zijn boomtoppen en daken weggefilterd en is het maaiveld doorge√Ønterpoleerd. Watervlakken zijn weggelaten uit deze dataset.

:::

::: {.g-col-6}

![Hoogtekaart Zuidelijk Limburg (klik voor groot)](../static/img/dtm_zuidelijk_limburg.png)

:::

:::

### Hoogtedata Europa

::: {.grid}

::: {.g-col-6}
Om de grensoverschrijdende stroomgebieden te kunnen identificeren gebruiken we het [EU-DEM](https://ec.europa.eu/eurostat/web/gisco/geodata/digital-elevation-model/eu-dem#DD), vervaardigd in het Copernicus-programma. De rastercellen zijn ca. 20 bij 31m groot.

Doel
:   Voor ieder knelpunt het stroomgebied in kaart brengen

Verkrijgen
:   het EU-DEM kan in zijn geheel gedownload worden van [deze](https://ec.europa.eu/eurostat/web/gisco/geodata/digital-elevation-model/eu-dem#DD) website. 

:::

::: {.g-col-6}

![Europees hoogtemodel EU-DEM   (klik voor groot)](../static/img/EU-DEM.png)

:::

:::


### Knelpunten


::: {.grid}
::: {.g-col-6}
Om hydraulische knelpunten op te kunnen lossen met de beoogde maatregelen is uiteraard een lijst met bekende knelpunten te hebben.

Doelen
: * Het stroomgebied van ieder knelpunt in kaart brengen zodat de haalbaarheid van maatregelen kan worden onderzocht.

Verkrijgen
:   Doorgaans moeten dergelijke bekende knelpunten worden betrokken bij de verantwoordelijke waterbeheerder: Waterschap of Gemeente. Meestal zal het gaan om bestanden van het type ESRI Shapefile (.shp).

:::

::: {.g-col-6}

![Hydraulische knelpunten in het stroomgebied van de Geul (klik voor groot)](../static/img/knelpunten.png)

:::

:::




### Ruimtelijke begrenzing

::: {.grid}
::: {.g-col-6}
Om een project ruimtelijk te kunnen afbakenen is het een kaart met begrenzingen nodig. Afhankelijk van de scope kan dit een administratieve begrenzing zijn (beheergebied, provinciegrenzen, gemeentegrenzen) of een hydrologische (stroomgebied, bemalingsgebied).

Doelen
: * Ruimtelijk afbakenen van het gebied waarbinnen analyses en berekeningen moeten worden gedaan.

Verkrijgen
:   Doorgaans moeten dergelijke begrenzingskaarten worden betrokken bij de verantwoordelijke autoriteit: Waterschap, Gemeente of Provincie. Meestal zal het gaan om bestanden van het type ESRI Shapefile (.shp), Geopackage (.gpkg) of GeoJSON (.geojson).


:::

::: {.g-col-6}

![Beheergebied Waterschap Limburg (klik voor groot)](../static/img/beheergebied_WL.png)

:::

:::


### Stedelijk oppervlak
Het aandeel stedelijk gebied is een belangrijke indicator van de respons van een stroomgebied op hevige neerslag. Als bronbestand hiervoor gebruiken we de SOPP-kaart (Stedelijk Oppervlak) zoals gebruikt in het regionale grondwatermodel Ibrahym. Waterschap Limburg was zo vriendelijk deze kaart te verschaffen.


::: {.grid}
::: {.g-col-6}
Om de kaart te kunnen omwerken naar een bruikbaar inputformaat voor de analyse schrijven we een Python-script wat het iMod-raster converteert naar GeoTIFF.

Doelen
: * Bepalen van de mate van verstedelijking van ieder knelpunt-stroomgebied

Verkrijgen
:   Ontvangen van Waterschap Limburg in de vorm van de kaart met stedelijk oppervlak (SOPP.IDF) en door ons geconverteerd naar .TIF (GeoTiff).

:::

::: {.g-col-6}

![Stedelijk oppervlak per 25x25m rastercel.](../static/img/stedelijk_oppervlak.png)

:::

:::

::: {.callout-note}
We merken op dat de cellen een maximaal stedelijk oppervlak van 312.5 m^2^ hebben. Dit is slechts de helft van het theoretische maximum van 625 m^2^. Een keuze door de grondwatermodelleurs van Ibrahym ligt hieraan ten grondslag. Voor dit project beschouwen we een multiplier van maximaal 2 als een extra variabele waaraan nog gedraaid kan worden.

:::

### Neerslagrasters

Omdat de stroomgebieden behorende bij de knelpunten over de landsgrenzen reiken is het niet mogelijk om bij Meteobase de neerslagreeksen te downloaden. Wat echter wel mogelijk is, is met een script rechtstreeks de WIWB-API bevragen. Dit kan met Python, maar in ons geval werken we met de programma's die achter Meteobase draaien: WIWBRASTER2ASCII.EXE en WIWBRASTERBYPOLY.EXE. De broncode hiervan is te vinden op de repository van [Meteobase](https://github.com/SiebeBosch/Meteobase).

WIWBRASTER2ASCII.EXE
:   Bevraagt de rasters van WIWB en schrijft ze weg in RD-projectie, in ASCII formaat (.ASC).

WIWBRASTERBYPOLY.EXE
:   Bevraagt de rasters van WIWB en aggregeert de neerslagsom per polygoon van een opgegeven shapefile. Schrijft het resultaat vervolgens als tijdreeks per polygoon naar een CSV-bestand.

::: {.grid}
::: {.g-col-6}
De recente IRC-neerslagrasters (Internationaal RadarComposiet) van KNMI reiken voldoende ver over de landsgrenzen.

Doelen
: * Langjarige reeksen met gebiedsneerslag per knelpunt afleiden.

Verkrijgen
:   Door rechtstreeks de API van WIWB (Weer Informatie voor het Waterbeheer) te bevragen.

:::

::: {.g-col-6}

![Voorbeeld van een neerslagraster uit het IRC.](../static/img/IRC.png)

:::

:::