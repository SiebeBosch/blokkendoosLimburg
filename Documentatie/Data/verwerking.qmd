# Gegevensverwerking

Hier beschrijven we hoe we de verzamelde data verwerken tot input voor de Blokkendoos. Enkele van deze bewerkingen hebben we ondergebracht in Python-scripts die u ook in deze repository kunt vinden, in de map 'python'. Voor andere bewerkingen maakten we gebruik van bestaande functies in het programma [HydroToolbox](https://hydrotoolbox.hydromodelsuite.com/) (Hydroconsult) of van executables achter [Meteobase](http://www.meteobase.nl).

## Stroomgebied bepalen per knelpunt
Verreweg de belangrijkste invoer voor de Blokkendoos is het stroomgebied wat behoort bij ieder bekend wateroverlastknelpunt. Wanneer dit stroomgebied bekend is kan de Blokkendoos talloze analyses uitvoeren, bijvoorbeeld om te berekenen welke oppervlaktes geschikt zijn voor implementatie van bepaalde maatregelen.

De methode om te komen tot een shapefile met een stroomgebied per knelpunt hebben we vastgelegd in een Python-script.

::: {.grid}
::: {.g-col-6}

* Naam: catchment_delineation.py
* Input:
    * Shapefile met knelpuntlocaties (let op: polygonen opgeven; niet punten!)
    * Naam van het veld wat het ID van ieder knelpunt bevat
    * Raster met hoogtewaarden. In verband met het grensoverschrijdend karakter hier gekozen voor het EU-DEM
    * Shapefile met de watergangen in de regio
* Output:
    * Shapefile met polygonen

We merken op dat de stroomgebieden van de diverse knelpunten vaak overlappen. Hierdoor zijn niet alle stroomgebieden direct zichtbaar op de kaart.

:::

::: {.g-col-6}

![Resultaat van Catchment Delineation in Python.](../static/img/knelpunten_catchments.png)

:::

:::

Het ruimtelijk bereik van de uiteindelijke stroomgebiedenkaart is:

| Hoekpunt     | X-Coordinaat        | Y-Coordinaat        |
|------------|---------------------|---------------------|
| Linksonder | 177940.8278912788   | 295740.8683683545  |
| Rechtsboven| 207240.2618201609   | 325355.8341030380  |



## Stedelijk oppervlak per stroomgebied
Van ieder knelpunt-stroomgebied willen we nu het oppervlak stedelijk gebied in kaart brengen. Dit doen we door door in het programma HydroToolbox (Hydroconsult) een analyse uit te voeren op het onderliggende oppervlak stedelijk gebied onder iedere polygoon.

::: {.grid}
::: {.g-col-6}
![Inventarisatie stedelijk oppervlak per knelpunt-stroomgebied met HydroToolbox.](../static/img/frmSOPP.png)


:::

::: {.g-col-6}

* Naam: Hydrotoolbox, functie Vector Operations - add statistics from grid
* Input:
    * Shapefile met stroomgebieden van de knelpuntlocaties
    * Naam van het veld waarnaar het resultaat moet worden geschreven
    * Raster met oppervlakte landgebruik per cel
* Output:
    * Een nieuw veld in de shapefile met stroomgebieden. Hierin de oppervlaktes in m^2^

:::

:::

## Aantal panden en dakoppervlak per stroomgebied
Om het effect maatregelen zoals het aanleggen van regentonnen goed te kunnen kwantificeren is het nodig om te weten hoeveel aansluitingen er binnen ieder stroomgebied gerealiseerd kunnen worden. Dit vraagt om informatie over het aantal panden per stroomgebied en het daaraan verbonden dakoppervlak.

Net als andere stroomgebiedsanalyses ontwikkelen we hiervoor een Python-script. Dit script gebruikt OpenStreetMap als basis en telt binnen ieder stroomgebied het aantal panden op. Ook sommeert het het dakoppervlak van alle inliggende panden.

## Aantal regenwaterbuffers
Waterschap Limburg beheert een zeer groot aantal regenwaterbuffers. Deze buffers hebben een dempend effect op de beekafvoeren en een goed inzicht in de hoeveelheid regenwaterbuffers in een stroomgebied en de daarmee gemoeide bergingscapaciteit is essentieel om de effecten op de beekafvoer in beeld te brengen.

We ontwikkelen een Python-script om per knelpunt-stroomgebied alle inliggende regenwaterbuffers op te tellen en het daarmee gemoeide bergingsvolume op te tellen. 

## Neerslagreeksen per knelpunt-stroomgebied

Om voor ieder knelpunt-stroomgebied een tijdreeks met historische neerslag te kunnen verkrijgen zetten we het programma WIWBRASTERBYPOLY.EXE (een executable van [Meteobase](www.meteobase.nl)) in. Hierbij geven we de (gezipte) shapefile met knelpunt-stroomgebieden mee. Het programma aggregeert de neerslag per stroomgebied en schrijft het resultaat naar een serie tijdreeksen. De duur van deze reeksen is beperkt omdat het Internationaal Radar Composiet nog niet heel lang geleden ontwikkeld is.

## Neerslagrasters

Ten behoeve van de modellering met LISEM is een langjarige tijdreeks met neerslagrasters gevraagd. Om die te verkrijgen zetten we het programma WIWBRASTER2ASCII.EXE in (een executable van [Meteobase](www.meteobase.nl)). Hierbij geven we het ruimtelijke bereik van de stroomgebieden mee.

|       | X      | Y      |
|-------|--------|--------|
| Min   | 177940 | 295741 |
| Max   | 207241 | 325355 |




