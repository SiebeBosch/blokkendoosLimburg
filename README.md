# blokkendoos Waterveiligheid en Ruimte Limburg
Deze repository bevat de 'blokkendoos' waarmee Waterveiligheid en Ruimte Limburg maatregelen van het type Vasthouden, Bergen, Afvoeren, Beschermen kunnen classificeren.

Laatste release:

Documentatie:

## Aanleiding en projectkader
Na de extreme neerslag in de zomer van 2021 is het programma Waterveiligheid en Ruimte Limburg
(WRL) opgestart. Dit programma bestaat uit drie pijlers: het vergroten van de fysieke robuustheid watersysteem,
het verankeren van water en bodem sturend als principe in de ruimtelijke ordening en het vergroten
van zelfredzaamheid van inwoners. Deze repository dient ter ondersteuning van de eerste pijler. Voor deze pijler classificeert WRL potentiële maatregelen
naar de typen Vasthouden, Bergen, Afvoeren, Beschermen.

Voor een eerste inschatting van de effecten van maatregelen op bekende wateroverlastknelpunten is in opdracht van WRL
deze 'blokkendoos' opgezet. Deze blokkendoos geeft snel inzicht te krijgen in de bijdrage van maatregelen aan het verminderen van wateroverlast, uitgedrukt in m<sup>3</sup>.

In een latere fase worden maatregelenpakketten samengesteld die in een rekenmodel integraal op effectiviteit beoordeeld worden. De blokkendoos zal hieraan kunnen bijdragen.

## Blokkendoos
Vereisten aan de blokkendoos zoals WRL die stelt:

1. in het Geul-stroomgebied een aantal (orde grootte 20) bekende wateroverlastknelpunten (Valkenburg, Bunde, Partij-Wittem, Schin op Geul, Meerssen, etc) bepalen.

2. per knelpuntlocatie het bovenstrooms oppervlak in GIS bepalen, dus per knelpunt het bijbehorende stroomgebied.

3. de potentiële maatregelen die uit deelonderzoeken komen in de blokkendoos opnemen, aan het juiste deelstroomgebied toekennen en doorvertalen naar m3 extra bergingscapaciteit (via aannames).

4. in de Blokkendoos de extra bergingscapaciteit van ieder deelstroomgebied afzetten tegen de “opgave” die per wateroverlastknelpunt geldt. De opgave is een inschatting van het aantal m<sup>3</sup> afvoer die de zogeheten bankfull discharge overschrijdt bij een bepaalde neerslaggebeurtenis. Bankfull dient door de gebruiker te kunnen worden aangepast. Initiëel wordt 2 x maatgevende afvoer per stroomgebied gedefinieerd als 'bankfull'.

Verder is gegeven dat de blokkendoos verschillende neerslaggebeurtenissen, in ieder geval juli '21, moet kunnen evalueren en de effecten inzichtelijk maken.

Siebe Bosch (Hydroconsult), 14 januari 2024


